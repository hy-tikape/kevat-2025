---
title: Loppuraportti
permalink: /raportti/
hide: false
---

# Kurssin loppuraportti

Kurssille osallistui 594 opiskelijaa, joista 231 (38.9 %) suoritti kurssin hyväksytysti.

Arvosanajakauma:

* Arvosana 1: 38 opiskelijaa (16.5 %)
* Arvosana 2: 28 opiskelijaa (12.1 %)
* Arvosana 3: 35 opiskelijaa (15.2 %)
* Arvosana 4: 54 opiskelijaa (23.4 %)
* Arvosana 5: 76 opiskelijaa (32.9 %)

## Yhteenveto

Palautteessa on paljon hyödyllisiä kokemuksia, havaintoja ja ehdotuksia. Kurssin materiaalia ja tehtäviä on tarkoitus kehittää eteenpäin ensi kesänä.

Seuraavassa on tarkempia kommentteja joihinkin esille tuotuihin asioihin.

"Kurssimateriaali tuki selaimen tummaa tilaa mikä oli loistavaa, vielä jos saman tuen saisi SQL Traineriin, niin olisi mukavampi tehdä tehtäviä iltaisin."

"Sql traineria oli vaikea käyttää, sillä tekstikenttä oli liian yksinkertainen. Ei ollut esim värejä, autocompletea tai voinut käyttää tabia."

_Kommentti_: Suunnitelmana on ottaa käyttöön ensi lukuvuonna uusittu SQL Trainer. Nämä molemmat ovat hyviä kehitysehdotuksia.

"Jotkut SQL tehtävistä olivat vissiin tarkoituksella tehty vaikeiksi vähän keinotekoisesti. En tiedä mitä tavoitetta tällainen keinotekoinen vaikeus ajaa?"

_Kommentti_: Tavoitteena vaikeissa SQL-tehtävissä on, että niiden kautta saisi hyvää taitoa SQL-komentojen suunnittelemisessa. Keinotekoisuus ei ole hyvä asia, mutta valitettavasti tosielämän ongelmat ovat usein monimutkaisia ja niiden tuominen kurssille voisi olla hankalaa.

"Materiaalista löytyi asiavirhe. Postinumerosta ei ole pääteltävissä kaupunkia, sillä postinumeroon liitettävä nimi voi olla myös kylän nimi tai postinumeroalue voi asettua useamman kuin yhden kunnan alueelle (46930 Huruksela, kaupunki Kotka tai Kouvola) tai osoittaa postilokeroon (88888 Puolustusvoimat)."

_Kommentti_: Hyvä havainto, kurssin vastuuhenkilöllä on ollut tästä asiasta selkeästi väärä käsitys.

## Kurssipalaute

Kurssipalautteen antoi 156 opiskelijaa.

### Numeerinen palaute

Arvioi seuraavia väitteitä (1 = täysin eri mieltä, 5 = täysin samaa mieltä):

* Osaamistavoitteet olivat selvät: 4.64
* Toteutustapa tuki oppimistani: 4.35
* Materiaalit tukivat oppimistani: 4.28
* Arviointi mittasi oppimistani: 4.49

Kurssin raskaus (1 = turhan kevyt, 5 = turhan raskas):

* Työmäärä suhteessa opintopisteisiin oli: 3.10

Kurssin kokonaisarvosana:

* Kokonaisarvosana kurssille: 4.39

### Miten kehittäisit kurssia?

* Jotkin asiat voisivat olla oppimateriaalissa selkeämmin (lue: esim normaalimuodot enemmän rautalangasta väännettynä). Ehkä SQL osioon jotain lisämainintoja eri SQL murteista, vaikka ei niihin varmaan kannata liikaa paneutua, kun kyseessä perusteet (ja tietokantojen, ei pelkästään SQL perusteet).
* en tiedä ehkä lisää materiaali
* Kurssilla saisi mielestäni olla enemmän isoja ohjelmointi tehtäviä.
* kurssi oli hyvä näin
* Hyvä ja mielenkiintoinen kurssi!
* En tiedä
* Mallivastaukset noihin tasks järjestelyn tehtäviin olis kivat. Kaikki tehtävät heti saataville
* Video opastukset olivat todella hyviä. Etenkin task-tehtävissä. Video-opetusta voisi olla vielä enemmänkin.
* Kurssi on todella kattava sisällöltään. Taskien sovellukset oli hyvä tapa oppia käytännössä SQL, vaikka aika kauan sai päänahkaa välillä raapiakin.
* Ymmärrän että hyvän arvosanan eteen joutuu tekemään paljon työtä, mutta varsinkin kurssin alussa määrä tuntui melko lannistavalta lyhyessä ajassa.
* En keksi kehittämiskohteita. Mielestäni kurssimateriaalleissa oli kattavasti kaikki tieto mikä tarvittiin tehtävien suorittamiseen.
* Kurssi voisi olla saatavilla myös muina ajankohtina
* Ajoittain oli hieman vaikeampaa kuin osasin odottaa. SQL Trainer tehtävät olivat minulle hieman vaikeampia, enkä aina osannut yhdistää tehtävää materiaalin esimerkkeihin. Toivoisin SQL Trainer osion näyttävän enemmän helppotasoisempia tehtäviä joissa yhdistellään tekniikoita, ennen kuin siirrytään vaikeampiin soveltaviin tehtäviin. Olen ehkä visuaalisempi oppija, ja SQL Trainer ympäristössä ei ollut minulle aina kovin selvää miltä esimerkiksi tietyt liitostaulut näyttää.  Opin itse parhaiten vastaavanlaisten esimerkkien kautta ja erityisesti videomuotoiset esimerkit ja avut olivat erinomaisia kurssin myöhemmissä "Tasks" tehtävissä. Ymmärrän kuitenkin että ei ole kovin kustannustehokasta luoda videoita jokaiseen tehtävään. Nostan kuitenkin esiin "Tasks" tehtävien tukivideot erittäin hyvänä osana kurssia.
* en mitään
* Osa tehtävänannoista oli hieman epäselviä. Kurssimateriaali tuki selaimen tummaa tilaa mikä oli loistavaa, vielä jos saman tuen saisi SQL Traineriin, niin olisi mukavampi tehdä tehtäviä iltaisin.
* Osa tehtävistä vaati liikaa kurssimateriaalin ulkopuolista selvitystyötä (discord, google yms.). Mielestäni näitä asioita voisi avata paremmin materiaalissa ja ehkä tehdä muutaman videon vaikeimmista asioista.
* Enemmän isoja tehtäviä.
* Hieman lisää materiaalia, nyt piti hakea paljon internetistä juttuja
* En mitään
* Kurssin eka osuus oli mielestäni sopiva, mutta toinen osuus oli jo paljon haastavampi. Mielestäni materiaali ei tukenut toista osuutta yhtä hyvin kuin ensimmäistä. Toiseen osuuteen oli kuitenkin muutamia hyviä videoita.
* Tehtävään 6 olisi hyvä jos olisi paremmin kirjoitettu miten tehtävän pitää tehdä/aloitta. Pitääkö mennä johonkin MongoDB Atlas pilvipalveluun kun siitä mainitaan? Pitääkö siellä käyttää koodia mitä on annettu tai jossain muualla? Siinä ei ollut mitään linkkiä/videota (videot jotka ovat ollut super hyvät)/komentoa miten tai mistä tehtävä tehdään. Sitä voisi kehitellä, vaikkapa lyhyt video samalla tavalla kun tehtävissä 1&2.
* Tarvittavien SQL-ohjelmien lataamisesta oklisi voinut olla hieman paremmat ohjeet . Lisäksi Mongo Atlas tietokannan löytämiseen olisi samaten voinut olla tarkemmat ohjeet.
* Tehtäväesimerkit edistäisivät oppimista
* En keksi lisättävää. Minun mielestä oli aika hyvin toteutettu kurssi.
* Hyvä kurssi!
* Ehkä lisäisin vielä esimerkkejä, toki niitä oli jo ennestään reilusti. 
* Olisi hyvä saada SQL-tehtäviinkin vastaavia videoita kuin oli Tasks-tehtävissä.
* Tämä oli paras kurssi tähän asti, kiitos! Todella selkeät materiaalit ja hyvät luentotallenteet. Luentotallenteiden lisääminen ensimmäisillekin viikoille voisi olla hyvä lisäys. Itse opin parhaiten, kun joku näyttää ja sen jälkeen vasta luen ja harjoittelen itse. 
* Kurssissa ei niinkään paneuduttu mielestäni tietokantoihin, vain SQL-kyselykieleen. 
* en osaa sanoa
* Materiaaliin voisi lisätä enemmän konkreettisia ja monimutkaisempia esimerkkejä SQL kyselyjen suorittamisesta, jolloin niiden muotoilusta tulisi helpompaa ja opettelu ei jäisi oman testailun varaan. Nyt oli aika vaikeaa keksiä että mitä virheitä omissa SQL-trainer kyselyissä mahtoi olla. 
* Aikataulu oli hieman tiukka ja opeteltavaa asiaa oli paljon. Varsinkin silloin jos aiempaa ohjelmointi taustaa ei ole. 
* sql trainer tehtävät olivat ainakin itselleni aika raastavat, koska jokaisessa tehtävässä piti aloittaa "alusta" tykkäsin enemmän kokonaisuuden rakentamisesta
* Kurssimateraalissa voisi olla enemmän esimerkkejä haastavimmista tehtävistä/tekniikoista.
* Tasks-tehtävät voisivat tulla näkyviin samaan aikaan SQL Trainer -tehtävien kanssa. Muilta osin kurssi on kaikin puolin selkeä ja materiaalit hyvät.
* The course materials are fine and the excersises are fun too.
* Task 5: Tietokantojen teoria osio 3:n kysymykset voisivat olla hieman selkeämpiä. Kurssimateriaalin kappaletta 8 (Tietokantojen teoria), joka liittyy tuohon Task 5, voisi yrittää tehdä helpommin ymmärrettäväksi. Tuntui siltä, että aiheista oli sanottu vain kaikista välttämättömin, jolloin niiden ymmärtäminen oli hankalaa.
* Koska itse opin hyvin katsomalla ja seuraamalla, enemmän videomateriaalia olisi ollut hyvä. Erittäin hyviä videoita oli Tasks-tehtävien yhteydessä.
* Monivalintakysymykset uhkasivat turhauttaa hieman kun teoriavaihe tuli vastaan viimeisenä ja mindset oli edelleen konkreettisissa tauluissa. Kysymykset ja vastausvaihtoehdot olivat kuitenkin hyvät. Maltoin miettiä vielä jälkikäteen vastauksia, toivottavasti moni muukin. Jos materiaali olisi ollut pidempi tai vaikealukuisempi, olisi saattanut jäädä itseltä huonona lukijana väliin.   Vaihtoehtoinen toteutus olisi antaa vastauksista debrief jossa vielä perustellaan miksi vaihtoehdot ovat väärin tai oikein. Tällainen vastaukseen saatava palaute oli käytössä Tilastotiede ja R online-tentin palautuksen jälkeen ja miellytti itseä. Toki koetilanne ja kurssitehtävät ovat myös eri tapaus.  Lisäksi estetiikasta välittämättä korostaisin vielä lihavoinnilla termin avain materiaalista kandidaattiavaimen kohdalla, jos vaikka on muita joiden silmät hyppäävät sen yli ja ovat yhtä hukassa kuin itse kun kyseistä termiä käytettiin myöhemmin tekstissä, ml. heti pääavaimen määritelmässä.
* Kiitoskia kurssista! Tehtävät olivat hyviä ja teoria hyvin esitetty! Rinnakkaisista transaktioista jäin kaipaamaan lisätietoa. Mielestäni lukkojen toiminnan ymmärätäminen oli olennaista (selvittelin itse), jotta selviytyi Task-tehtävästä 4 (jotta osasi perustella tulokset). Tai voihan olla, että perusteluihin oli jokin suoraviivaisempikin tie, mutta itse hahmotin tapaukset lukkojen avulla.
* Ei hirveästi kehitys ideoita. Toisaalta olisin tykännyt että, kurssin toinen tehtävä osio olisi avattu aikaisemmin. Silloin ei olisi joutunut odottelemaan, että pääsisi taas jatkamaan kurssin suoritusta.
* En osaa oikein sanoa, ehkä materiaali olisi voinut syventyä enemmän erilaisiin kyselytyyppeihin. Tämä olisi helpottanut SQL-trainer tehtävien ratkomista. 
* Ei kehitettävää
* En mitään.
* I struggled a bit with the second half of the first part of the exercises a bit, maybe just a few extra examples for those exercises
* En osaa sanoa
* NoSQL-tietokantaa käsittelevä tehtävä tuotti hieman päänvaivaa, kun pymongon asentamisesta ei ollut ohjeita materiaaleissa. Lopulta sain kuitenkin asennettua laajennuksen fuksiläppärille sudojen kautta.
* Tietokantojen teoria osuus oli kiinnostava mutta materiaali oli hyvin suppea. Ehkä oma osaaminen on rajallista enkä löytänyt vastauksia kysymyksiin avaimista tai normaalimuodoista, vaikka luin useampaan kertaan. Tämä oli aika turhauttava osuus, koska vaikutti että asia ei ole varsinaisesti vaikea. NoSQL-aineisto ja tehtävät olisivat voineet ehkä olla aavistuksen laajemmat, jotta aggregoinnit ja pipelinet olisvat tulleet hieman tutummiksi.
* Enemmän visuaalista tutoraalia
* Hyvä tälläisenään.
* Voisi olla paremmin selitystä siitä miten vaikeita tehtäviä kannattaa lähestyä, esim kun käytetään montaa eri alikyselyä.
* Enemmän materiaalia, haastavammat tehtävät olivat liian haastavia suhteessa materiaaleihin. 
* Muuten kurssi oli erinomainen, mutta kysely-tehtäviin materiaali valmistaa erittäin huonosti, varsinkaan kun internetistä löytyvät materiaalit ei aina päde tehtävien alustalla. En toivo suoria vastauksia, mutta laajempia esimerkkejä varsinkin viimeisiä 30 tehtävää varten
* Hyvä kurssi kokonaisuudessaan
* Tekisin toisen osuuden tehtävistä hieman lyhyempiä, jotta ei tarvitsisi yhdellä istumalla tehdä niin pitkään yhtä tehtävää.
* ehkä hiukan selvemmät ohjeistukset tasks osioon
* hyvä määrä tehtäviä ja kätevä sqlite. Mongodb tehtävät tuntuivat jotenkin irralliselta tai ehkä niitä olisi voinut olla enempi (jätin kesken, koska tuntui irralliselta). Toisaalta (nykyisin) tietoa ei voi aina laittaa taulukkomuotoon, joten ehkä siitä näkökulmasta nosql on ok. Tai ehkä tätä voisi viedä tekoäly/koneoppimisen näkökulmasta eteepäin: eli miten haetaan tietoa kuva- tai ääniaineistosta? Esim tietokoneen (tai puhelimen) valokuvasovelluksessakin haetaan kuvia eri tavoin, miten sen toimii? Mitä siis haetaan, jos etsitään tietyn näköistä kuvaa?
* en tiedä
* En osaa sanoa, kokonaisuus oli erittäin hyvin toteutettu ja palveli hienosti mahdollisuutta mitoittaa omat tavoitteet ja aikataulu suorittamiseen.
* Materiaalit ovat mielestäni välillä hieman epäselkeät ja vaikea löytää. Videot taskeissa kuitenkin aivan huiput!
* Enempi videomateriaalia
* Runsaampi lukumateriaali olisi kiva.
* en osaa sanoa
* Sql traineria oli vaikea käyttää, sillä tekstikenttä oli liian yksinkertainen. Ei ollut esim värejä, autocompletea tai voinut käyttää tabia. Tämä vaikeutti tehtävien tekemistä huomattavasti, ja koska se kattaa puolet arvosanasta tämä vaikeutti koko kurssin osaamisesta huolimatta.   Voisi olla myös enemmän visualisointeja eri sql komennoille. Muuten tosi hyvä kurssi.
* En osaa sanoa
* Ei tule mitään mieleen.
* En tiedä, olisiko liikaa sisällyttää enemmän asiaa myös tietokannan toimintojen käytännön toteutuksista.
* Ohjevideot olivat superhyödyllisiä ja opin niistä varmaankin enemmän kuin koko kurssin teksteistä. Mutta miksei niitä  (videoita) voinut olla myös tehtävissä 3 ja 6 jotta mielestäni tehtävälle epäolennaiseen eli alkukamppailuun (=järjestelyihin) ei menisi niin paljon aikaa?  Esimerkiksi tehtävästä 4 puuttui myös olennainen osa videosta eli se, miten ylipäätään saa avattua sqliten kahteen ikkunaan ja että tietokanta on samaan aikaan molemmissa auki. Ei nimittäin itsellä ollut ihan helppo nakki. Ilmeisesti piti vaihtaa jotain työskentelyverkkolevyä tms. Ei riittänyt, että avaa jonkin samannimisen tietokannan molempiin.. No tämä oli mielestäni turhaa säätöä ja olisi ollut jees jos olisi sen voinut videossa näyttää. Eli jos mahdollista, niin myös muihinkin osioihin videot kuin vain ekoihin, kiitos!
* Itselle selviä kipupisteitä olivat koosteet ja eri tyyppiset alkyselyt ja joinkin verran join. Noissa materiaali ei minusta ole riittävä ja sen rakenne näytti myös jäävän yksinkertaiseksi ei syventäväksi tarjottujen esimerkkien kautta katsottuna 
* Enemmän laajempia ohjelmointiesimerkkejä Python-kielellä.
* Tarkennuksia joihinkin Tasks-tehtäviin, kuten ohjeistus pymongon asennukseen.
* No kehittäisin materiaaleita :) Jotkut asiat, jotka kaipaisin ei ollut materiaaleissa. Myös Mongo- tehtävässä  pymongon päälle kytkeminen oli kyllä aika haastava. Olisi kiva, että olisi ohjeita, miten saa pymongo asenettua ja päälle kytkettyä asennuksen jälkeen. 
* En mitenkään, olen tyytyväinen materiaaleihin ja tehtäviin.
* En mitenkään
* Kurssin ensimmäisessä osassa voisi selventää, missä tilanteissa tehtävänannon tyyppisiä kyselyjä tarvitaan käytännössä ja missä tilanteissa tehtävissä vaadittujen kyselyjen ominaisuudet kannattaisi toteuttaa ennemmin SQL:n ulkopuolella (esim. kyselyn tulosten numerointi onnistuu äärettömän paljon helpommin Pythonilla, kuin sqlitella)
* Kurssilla on hyvä rakenne nykyisellään, en muuttaisi
* Sql trainer oli tehtävämäärältään aika puuduttava, oisin ite preferoinu painotusta niiden tasks-järjestelmän tehtävien puolelle
* ei dataa
* Materiaalia saisi olla oikeasti enemmän.
* Vähän vähemmän ensimmäisen osan tehtäviä ja enemmän toisen osan tai jotain muita tehtäviä
* Selventäisin tehtävien jaottelu vielä hieman. Tietokanta ja SQL tehtäviä olisi voinut yhdistellä jo kurssin alkuvaiheessa sillä koen tietokanta tehtävissä olleen sellaista apua jota SQL tehtävissä olisi vointu hyödyntää
* lisää perustason tehtäviä aloittelijalle
* kokonaisuutenaan erinomainen kurssi, jossa vaikeustaso juuri sopivan haastava. Itselleni jäi hieman epäselväksi kurssin jälkeen JOIN lausekkeiden syvempi olemus ja logiikka. 
* SQL trainer tehtäviä enemmän ja niiden vaikeusaste nousisi hieman hitaammin. Nyt 60 tehtävän jälkeen tehtävistä tulee äkisti yllättävänkin vaikeita, .
* En osaa sanoa
* Asettaisin tehtäville tiukempia palautusaikoja. Deadlinien puute pisti suurimman osan työstä viime hetkeen.
* Olisikohan koodaustehtävien copy-pastaamista mahdollista vähentää esim. TMC? Toisaalta ymmärrän että sisältöjen tuottaminen jne. tärkeämpää kuin "alustojen" virittely. Oikein hyvä kurssi, kiitoksia.
* En löydä mitään kehitettävää. Oli kiva kun sai palauttaa tehtäviä useita kertoja, koska silloin uskaltaa kokeilla omia viritelmiä ja se vähentää stressiä. 
* Ensimmäisen osion tehtävät ja materiaalit olit erittäin selkeitä ja hyvin tehtyjä. Tietokantojen perusteiden oppimiseen olisi kiva, jos Helsingin yliopistolla olisi kurssi, jossa Python-taustaa ei välttämättä tarvitsisi olla.
* En osaa sanoa. 
* Olisiko mahdollista, että kurssia voisi tehdä koko vuoden kuten Python-kursseissa tai että aika olisi edes vähän pidempi esim. kaksi periodia? Muuten olin tyytyväinen kaikkeen, kiitos kurssista!
* Esimerkkitehtävien lisääminen olisi kiva, tai joidenkin aihetta tukevien youtube/vimeo videoiden liittämien kurssimateriaaliin.
* Kurssi oli mielestäni kokonaisuudessaan hyvä ja kattava. On vaikea keksiä kehitettävää, mutta ehkä esimerkkejä olisi voinut olla vielä lisää ja vähän vaikeammista tilanteista.
* enemmän materiaalia
* Ehkä joku ohjauskerta etänä?
* oppimateriaali oli suppea.
* MondoDB:stä tai voisi olla tietoa kurssimateriaalissa, sillä toimintatapa on niin erilainen verrattuna SQL-tietokantoihin. Sain tehtyä kaikki SQL Trainer -tehtävät, mutta täytyy sanoa, että loppupään tehtävät olivat vaativia.
* Välillä materiaalin esimerkit olivat aika ohuita, piti etsiä itsenäisesti tietoa. Luennot olivat hyviä!
* Kurssi on mielestäni sopiva sellaisenaan
* Enemmän esimerkki tapauksia erilaisista tietokannoista käytännössä
* ensimmäisissä sadassa tehtävässä tuntui että puolet olivat todella loogisia ja helppoja ja heti sen jälkeen harpattiin paljon vaikeampiin tehtäviin, ehkä niistä voisi tehdä entistä tasaisemmin vaikeutuvia
* Pitäis olla useampana ajankohtana suoritettavissa.
* Erinomainen paketti tietokantoihin
* Lisäisin vielä selkeämmin joitakin SQL-kielen komentoja kurssimateriaaliin. Osa tuli nyt vasta esille pitkän googlettamisen jälkeen tai SQLtrainerin mallivastauksesta. 
* Pääkyselyistä riippuvia alikyselyjä ja alikyselyjen alikyselyjä ja etenkin niiden rakentamista voisi materiaalissa käsitellä enemmän. Ja muutenkin joidenkin monimutkaisempien SQL-kyselyjen laatimisen "menetelmää" voisi käsitellä ainakin jossain määrin esimerkiksi muutaman esimerkin ja nyrkkisääntöjen avulla (jos sellaisia on).
* Jotkut SQL tehtävistä olivat vissiin tarkoituksella tehty vaikeiksi vähän keinotekoisesti. En tiedä mitä tavoitetta tällainen keinotekoinen vaikeus ajaa? Ehkäpä sen sijaan että on keinotekoisesti vaikeita tehtäviä niilläkin olisi joku oppimistavoite muutenkin kuin vaan saada tehtävistä vaikeita. Uskoisin että on oikeastikin haastavia SQL ongelmia joiden ei tarvitse olla keinotekoisia. Ehkäpä sitä voisi miettiä vaihtoehtoisesti?
* Lisää opetusvideoita, ne olivat selkeitä ja ainakin itselleni sopiva tapa oppia.
* SQL Traineriin mahdollisuus generoida vastaavan tyyppisiä tehtäviä oikean vastauksen jälkeen eli mahdollisuus jatkaa harjoittelua TAI mahdollisuus tyhjentää kerralla vanhat vastaukset.  Kun nyt jollakin tavalla pyydettiin kehittämään kurssia.
* Ei ehdotuksia.
* Tehtäviä voisi korvata / lisätä joitakin vielä käytännöllisempiä tehtäviä. Esimerkiksi, että töissä esihenkilö haluaa tietokannasta csv tiedoston – miten sellaisen voisi muodostaa tietokannasta / töissä on totuttu käytämään exceleitä "tietokantoina", luo oikea tietokanta jne. 
* Ehkä vaikeammista SQL koodeista voisi olla enemmän esimerkkejä materiaalissa.
* hyvä peruskurssi, haastaviakin tehtäviä riitti jos niitä halusi tehdä
* Olisi voinut olla enemmän tehtäviä liittyen oman tietokannan suunnitteluun ja siihen, miten taulut kannattaa jakaa. Muuten materiaalit olivat erittäin kattavat.
* Enemmän esimerkkejä monimutkaisempia tehtäviä varten.
* Materiaalin lisää esimerkkejä haastavammista sql-hauista. Ja tehtäviin lisää keskivaikeita tehtäviä, joiden jälkeen vaikeammat voisivat onnistu paremmin. Helppoja tehtäviä voisi olla vähemmän ja opettavaisempia enemmän.
* Mielestäni kurssin materiaalit ja tehtävät olivat loistavat, enkä näe niissä korjattavaa.
* Mongodb oli vaikea yhdistää, mutta vika varmaan ihan omassa päässä :)
* Lyhyet opetusvideot olisi kiva lisä
* infomateriaalia voi aina parantaa
* Lyhyt katsaus työelämässä käytettäviin yleisimpiin tietokantaratkaisuihin olisi kiinostava.
* Oli kiva, että kaikki tehtävät aukesivat kurssin alkupuolella. Itseä ei olisi haitannut, vaikka Tasks-tehtävät olisivat auenneet vielä hieman aiemminkin, kun yritin itse urakoida kurssin jakson alkupuolella alta pois.
* Kurssi tuntui hyvältä oppimismenetelmien kautta mutta saattaa tuottaa joillekin vaikeuksia siinä että "opetusta" ei sinänsä ole. Jos olisi vaikka videoita/etäluento edes kerran joka toinen viikko, se kehittäisi SQL-trainer-osuutta paljon. Tasks-tehtävät olivat videoiden kanssa kuitenkin mukavia oppimista varten, en keksi niihin mitään kehitettävää.
* selkeämpi teoria
* Kurssilla oli selkeät materiaalit ja hyvä määrä tehtäviä teorian harjoitteluun käytännössä. MOOC-toteutus oli erittäin kätevä!
* Kokonaisuutena kurssi oli erittäin hyvin toetutettu. Olisin kuitenkin toivonut enemmän esimerkkejä sql-kyselyiden muotoiluun. Sain sql-trainertethävistä hyvät pisteet, mutta osa tuntui olevan aika hankalia pelkän kurssimateriaalin perusteella.   Toisen alustan tehtävien kanssa ei ollut ongelmia.
* kaikki on hyvin 👍
* Vaikea sanoa, miten sitä voisi enää kehittää. Mahtava ja äärimmäisen hyvin suunniteltu ja toteutettu kurssi! Olen aloittanut itse ohjelmoinnin tyhjästä puolisen vuotta sitten ja tämä auttoi olennaisesti oppimaan uutta tyhjästä
* Tehtävät ei näköjään kattanut kaikkea opittavaa (esim. tiedon eheys -osaa, jota olisi ollut hyvä harjoitella)
* Toteutustapa oli erittäin hyvä. Pystyy vaihtelevasti suorittamaan eri osuuksia, eri aikoina. Ei siis kehitettävää.
* Soveltavien tehtävien ratkaisuja olisi voinut käydä enemmän läpi materiaalissa.
* Mielestäni kurssilla ensimmäinen osuus oli oikein hyvä ja siinä pääs haastaa itteään SQL puolella, mutta toisaalta osa tehtävistä oli todella vaikee ratkasta ilman sitä et googlaili geeksforgeeks esim tai muita hyödyllisiä. Monia funktioita mun mielestä myös selitettiin joko turhan simppelisti aineistossa tai jotenkin epäselkeesti ja joidenkin kohdalla ei mun mielestä ollenkaan, niin oli epäselvää esim, missä kohtaa on sallittua käyttää COUNT() tai MAX() ja sen muita ja ehkä edelleen jääny epäselväks. Toinen osio olisi myös vaatinu enemmän aineistoa, koska jouduin hyvin paljon käymään pajassa, missä ei kuitenkaan osattu aina selventää tai esimerkiks näytettii miten tehä mut ei selitetty jonka ymmärrän täysin, ettei aina osaa selittää en minäkään, mutta aineisto oli hyvin puutteellinen sen puolelta että miten käytetään SQL pythonissa, enkä saanut mitenkään toimimaan esittämäänne tapaa, joten jouduin etsimään tietoa hyvin paljon muualta. Minusta opin parhaiten laajasta aineistosta, mistä pystyy aina valitsee sen tavan mikä toimii parhaiten itselle. Kurssin työmäärä on oikein sopiva, mutta ihmisenä, joka mielellään työskentelisi täysin etänä töiden vuoksi, niin olisi hyvä jos olisi niin laajat ohjeistukset, että se olisi mahdollista. 
* Mielestäni kurssi oli oikein toimiva, enkä keksi oikein kehitettävää. Materiaaleille annoin arvosanan 4/5, koska muutamaan otteeseen jouduin hakemaan lisätietoa tai esim. tekoälyn apua selittämään asioita uudestaan/eri tavalla, mutta mielestäni tämä ei tarkoita että kurssin materiaaleja pitäisi päivittää. 
* SQL tehtäviin olisi mukava saada mallivastaus, jonka näkee tehtävän palauttamisen jälkeen. Tällä tapaa olisi mahdollista saada palautetta omasta tuotoksesta ja mahdollisesti oppia tehokkaampi tapa suorittaa tehtävän kysely.
* Videot oli hyviä, samoin kurssimateriaali
* Tasks tehtävät olivat ehkä hitusen sekavasti selitetty välillä ja ne mihin ei olle opastus videota olivat extra sekavia itselle ainakin. Olivat muuten kyllä hyviä tehtäviä paitsi aivan viimeinen ei ollut mielestäni kovinkaan opettavainen kun ei ollut matskua ja kaiken sai tehdä googlaamalla ja kysymällä tekoälyltä. Pintaraapasua se toki oli teemaan mutta tavallaan tuntu turhalta tehtävältä. 
* Onnistunut kurssi. Tehtäviä voisi avata enemmän
* Materiaalit olivat hyviä ja tehtävät sopivan haastavia, jotta joutui vähän käyttämään aivojaankin. Muutamassa tehtävässä tuntui, että joko materiaalista ei löytynyt riittävää tietoa tai se oli kerrottu ehkä muita lähteitä sekavammin. Tietoa piti hakea parissa kohtaa muualtakin, joka on toki varmaan ihan hyödyllistäkin.
* En nyt juuri keksi miten tätä kurssia kehittäisin, oikein hyvä kurssi.
* Kurssi oli hyvä

### Muita huomioita

* Pidin kurssista paljon. Tehtävät alkoivat tarpeeksi yksinkertaisina, joten ei tuntunut siltä, että putosi kärryiltä. Toisen osan opetusvideot olivat hyviä
* Tikape Task 1: Ohjeistusta (erityisesti Windows-käyttäjille) hämäsi minua aluksi. En itse ole windows käyttäjä, joten en katsonut ensin videota. Olin täysin pihalla, mitä piti tehdä, discordissa puhuttiin videosta ja vasta sitten katsoin tuon videon. Ehkä voisi painottaa enemmän, että kyse on task 1 ohjeista yleisesti. NoSQL en päässyt testaamaan, törmäsin serfikaatti ongelmaan, jota en vielä ole ehtinyt/osannut ratkaista. Huomasin discordissa jollakin muualla olleen samoja ongelma, mutta ne vinkit eivät minua auttaneet. Jos ehdin, yritän vielä uudelleen ratkaista ongelman
* Mielestäni kurssin toteutusmenetelmä oli hyvä ja arvosanan painottuessa suoraan tehtyihin tehtäviin pystyy se motivoimaan tekemään niitä paremmin. Kurssin tuki/apu järjestelmä oli myös hyvin toimiva. Mikäli apua pyysi, sai siihen vastauksen nopeasti. 
* Kiitos hyvästä kurssista! Tehtävät olivat kivan monipuolisia, ja varsinkin Task 2:ssa pääsi yhdistämään ohjelmoinnin kurssien tietoa tällä kurssilla opittuihin uusiin asioihin.
* Kurssin tukipalvelut ovat poikkeuksellisen hyvät. Discord-kanava toimii hyvin. Mikä tärkeintä, siellä on opettajia ja kurssin vastaavia, jotka aidosti vastaavat kysymyksiin. Vastaukset ovat kaiken lisäksi vielä hyviä, luovia ja selvästi ajatuksella lähetettyjä. Erityismaininta Joel Yliluomalle, uskomatonta miten jaksat auttaa ja puskea opiskelijoita eteenpäin!  Kaikenkaikkiaan kurssi on aikalailla malliesimerkki siitä, millaisia MOOC-kurssien pitäisi olla. Ottaisivatpa kaikki mallia tästä...
* Pajaohjauksesta oli paljon hyötyä.
* Ei muuta huomiota, kiitos kurssista ja ammattimaisesta materiaalista!
* Hyvä kurssi varsinkin tuo indeksointi osa oli mielenkiintoinen 
* Materiaalista löytyi asiavirhe. Postinumerosta ei ole pääteltävissä kaupunkia, sillä postinumeroon liitettävä nimi voi olla myös kylän nimi tai postinumeroalue voi asettua useamman kuin yhden kunnan alueelle (46930 Huruksela, kaupunki Kotka tai Kouvola) tai osoittaa postilokeroon (88888 Puolustusvoimat). Postinumerosta pääteltävissä oleva, aiemmin postitoimipaikkana tunnettu, merkkijono lie nimetty uudelleen osoitetoimipaikaksi, tai siitä puhutaan "postinumeroalueen nimenä" tilanteesta riippuen päätellen Postin nettisivujen sisällöstä (https://www.posti.fi/fi/postinumerohaku/postinumeroalueet#postinumeron-tai-osoitetoimipaikan-nimenmuutos).
* Tasks-tehtävien video-ohjeistukselle isot plussat! Ne olivat hyvin selkeitä ja tarpeeksi yksinkertaisia.
* Mielestäni erinomainen kurssi.
* SQL osion tehtävät lopussa alkoivat menemään asioihin mitä juuri piti googlata ja niissä vikoissa 10 tuntu olevan ihan hukassa kun ei tienny et onko itse missannut jotain kurssimatskussa vai kuulukokin niihin googlailla apua
* Kokonaisuutena mukava kurssi.
* None
* Kurssi oli kiva ja mielestäni etenkin TASK-tehtävät yhdistivät opitun tiedon vanhaan ja pääsi näkemään, miten SQL voisi hyödyntää tulevaisuudessa itsekin.
* Kurssin rakenne ja tehtävät yleisesti oikein hyvä! 
* Kurssi oli kiinnostava ja hyvä. Itse innostuin tietokannoista tätä tehdessäni ja ajattelin jatkaa niiden opettelua jatkossakin.
* Kurssi oli hyvä ja materiaalit selkeitä.
* en osaa sanoa
* Kurssin rakenne on hyvä.
* Taskeihin liittyvät videot olivat todella hyödyllisiä. Discordista ja pajasta sai hyvin apua.
* Kurssi oli todella hyvin toteutettu ja opin paljon uutta tietokannoista. Erityisesti tietokantojen yhdistäminen ohjelmointiin osoittautui hyvin mielenkiintoiseksi.
* Osassa tehtävistä en millään löydä syytä, miksi eivät onnistuneet. Esim. "Tehtävä 2: Tietokannan suunnittelu" laskin "ruutupaperilla" tuloksia, ja päädyin niissäkin samoihin tuloksiin kuin ohjelmalla, ja siten esim. funktion 2. tulosta en saanut täsmäämään esimerkkivastauksen tulokseen. Samoin oli jossain SQLTrainer hauissa.  Mutta kokonaisuudessaan tämä on erittäin hyvin toteutettu kurssi. Kiitos! 
* Kiitos kurssista! Kiva kun saa laadukasta oppia ilmaiseksi. 
* Ilmoittautumisen teosta ajoissa voisi lisätä huomion kurssin tietoihin, jos olisi jättänyt viimeiseen päivään, ei olisi ilmeisesti ehtinyt saada opiskelijanumeroa ajoissa. 
* video ohjeet olivat oikein hyviä ja edes yksi video missä vaan selvitellään sql ja pythonin yhteiskäyttöä niin ois ollu loistava (vaikka ykköses ja kakkoses asiaa oli tästä niin silti enemmän perusteluja miks asiat toimii miten toimii )
* Kiva kurssi
* Mielestäni kurssi on oikein mainio. Kurssin rakenne toimiii todella hyvin mielestäni.
* Hyvä, että tehtäviä oli paljon. Minulla ei ollut sql-kyselyistä kokemusta ja toistojen jälkeen ehkä jotain jää mieleen. Myös eritasoisia tehtäviä oli mielestäni sopivasti.
* Pidin erityisen paljon kurssista. Kiitos kurssista :)
* I really liked the second part exercises
* Kurssimateriaali ja tehtävät sekä videot oli tosi hyvin toteutettuja. Täydet pisteet kurssin järjestelyistä!
* Kiitos kurssista!
* Bisqwit videot tasks-tehtävissä olivat mahtava lisäys, materiaali oli suurimmalta osin riittävä ja tasks tehtävät (erityisesti tasks 2) olivat mukavia.
* Kurssi oli vaatimustasoltaan hyvä, ei liian vaikea. (Esimerkiksi TIRA I oli paljon vaikeampi.) Oli hyvä, että SQL-tehtävät lähtivät ihan perusasioista ja niitä sai harjoitella yksinkertaisten tehtävien kautta. SQL-tehtävien osalta välillä huomasi, että malliratkaisu oli yksinkertaisempi kuin oma ratkaisu. Aina ei ehkä hahmottanut, milloin tarvitse liitostauluja ja milloin ei tai miten alikyselyt kannattaa toteuttaa. Sain ratkottua tehtävät itsenäisesti käytettävissä olevan kurssimateriaalin pohjalta. Discordista sai hyvän vinkin siitä, missä järjestyksessä SQL ja Tasks-tehtäviä kannattaa ratkoa.
* SQLite tehtävien videot helpottivat tehtävien ratkaisua.
* Kiitos kun järjestätte MOOC kursseja!
* Kurssi oli ihan kiva :) Tehtävät olivat kivat, vaikka välillä ajattelin tehtävien toteutus turhaan monimutkaiseksi.
* Kiitos kurssista. Kurssi on äärimmäisen hyödyllinen mihin tahansa data analyst / data scientist / solution analyst rooleja varten.
* Opetusvideot todella selkeitä ja hyviä
* Kurssi oli hyvin toteutettu ja sen rakene oli selkeä. Enemmän konkreettisia esimerkkejä.
